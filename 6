বকেয়া বেতনের দাবিতে আন্দোলনরত টিএনজেড অ্যাপারেল লিমিটেডের শ্রমিকদের বেতন ও ভাতা কোম্পানির কারখানার গাড়ি বিক্রি করে পরিশোধ করা হয়েছে।

শ্রম ও কর্মসংস্থান উপদেষ্টা ব্রিগেডিয়ার জেনারেল (অব.) এম সাখাওয়াত হোসেন আজ সচিবালয়ে এক সংবাদ সম্মেলনে জানান, আরও তিনটি কারখানার শ্রমিকদের বেতন পরিশোধের জন্য ১২ দশমিক ২৩ কোটি টাকা বরাদ্দ দেওয়া হয়েছে।

তিনি বলেন, '২৫ মার্চের সভার সিদ্ধান্ত অনুযায়ী শ্রমিকদের অসন্তোষ নিরসনে টিএনজেড গ্রুপের অ্যাপারেল ইকো লিমিটেডের গাড়ি বিক্রি করে শ্রমিকদের বেতন ও ভাতা পরিশোধ করা হয়েছে।'
