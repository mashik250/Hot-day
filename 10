বিগত সময়গুলোতে বাজারে ভারতীয় পেঁয়াজের আগ্রাসনে কোণঠাসা থাকতো দেশি জাতের পেঁয়াজ। কখনো দামের কারণে, কখনো মান আবার কখনো সংকটকালে সরবরাহের কারণে ছড়ি ঘোরাতো ভারতের পেঁয়াজ। তবে এবার চিত্র ভিন্ন। এবার বাজার দখল করেছে দেশি হালি পেঁয়াজ। ভারতীয় নাসিক জাতের পেঁয়াজকে টেক্কা দিয়ে গুণগত মানে অনন্য হিসেবে দেশি জাতটি এখন ক্রেতাদের নজর কেড়েছে। একই সঙ্গে দাম আর মানের কারণে সুন্দর, চকচকে হালি পেঁয়াজ জায়গা করে নিয়েছে দেশের দ্বিতীয় বৃহৎ পাইকারি বাজার চট্টগ্রামের খাতুনগঞ্জ ও চাক্তাইয়ের আড়তগুলোতে।

ব্যবসায়ীরা বলছেন, গুণমানে সেরা হিসেবেই হালি পেঁয়াজ বাজার দখল করেছে। দক্ষিণ এশিয়ার দেশগুলোর মধ্যে বাংলাদেশে পেঁয়াজের দাম কম। তবে বর্তমানে যে দাম চলছে, তাতে কৃষকও বাঁচবে, ক্রেতাও ঠকবে না। ব্যবসায়ীদের দাবি, ভারত বাংলাদেশের বাজার দখল করতে পেঁয়াজ রপ্তানিতে শুল্ক কমিয়েছে। কিন্তু এবার তাতেও ব্যর্থ হয়েছে।

- জাগোনিউজ
